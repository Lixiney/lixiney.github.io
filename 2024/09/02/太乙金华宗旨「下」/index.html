<!DOCTYPE html><html lang="zh" data-theme="light"><head><meta charset="UTF-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1.0,viewport-fit=cover"><title>太乙金华宗旨「下」 | Lixiney's Blog</title><meta name="author" content="Lixiney"><meta name="copyright" content="Lixiney"><meta name="format-detection" content="telephone=no"><meta name="theme-color" content="#ffffff"><meta name="description" content="第八章–逍遥诀　　玉清留下逍遥诀，四字凝神入气穴。 　　六月俄看白雪飞，三更又见日轮赫。 　　水中吹起藉巽风，天上游归食坤德。 　　更有一句玄中玄，无何有乡是真宅。 　　律诗一首，玄奥已尽。大道之要，不外“无为而为”四宇。惟无为，故不滞方所形象，惟无为而为，故不堕顽空死虚。作用不外一中，而枢机全在二目。二目者，斗柄也，斡旋造化，转运阴阳。其大药，则始终一水中金，即水乡铅而已。前言回光，乃指点初机，">
<meta property="og:type" content="article">
<meta property="og:title" content="太乙金华宗旨「下」">
<meta property="og:url" content="http://blog.lixey.top/2024/09/02/%E5%A4%AA%E4%B9%99%E9%87%91%E5%8D%8E%E5%AE%97%E6%97%A8%E3%80%8C%E4%B8%8B%E3%80%8D/index.html">
<meta property="og:site_name" content="Lixiney&#39;s Blog">
<meta property="og:description" content="第八章–逍遥诀　　玉清留下逍遥诀，四字凝神入气穴。 　　六月俄看白雪飞，三更又见日轮赫。 　　水中吹起藉巽风，天上游归食坤德。 　　更有一句玄中玄，无何有乡是真宅。 　　律诗一首，玄奥已尽。大道之要，不外“无为而为”四宇。惟无为，故不滞方所形象，惟无为而为，故不堕顽空死虚。作用不外一中，而枢机全在二目。二目者，斗柄也，斡旋造化，转运阴阳。其大药，则始终一水中金，即水乡铅而已。前言回光，乃指点初机，">
<meta property="og:locale">
<meta property="og:image" content="http://blog.lixey.top/img/26.png">
<meta property="article:published_time" content="2024-09-02T13:16:29.000Z">
<meta property="article:modified_time" content="2024-09-03T10:22:40.000Z">
<meta property="article:author" content="Lixiney">
<meta property="article:tag" content="山术">
<meta name="twitter:card" content="summary">
<meta name="twitter:image" content="http://blog.lixey.top/img/26.png"><link rel="shortcut icon" href="/img/favicon.png"><link rel="canonical" href="http://blog.lixey.top/2024/09/02/%E5%A4%AA%E4%B9%99%E9%87%91%E5%8D%8E%E5%AE%97%E6%97%A8%E3%80%8C%E4%B8%8B%E3%80%8D/index.html"><link rel="preconnect" href="//cdn.jsdelivr.net"/><link rel="preconnect" href="//busuanzi.ibruce.info"/><link rel="stylesheet" href="/css/index.css?v=4.13.0"><link rel="stylesheet" href="https://cdn.jsdelivr.net/npm/@fortawesome/fontawesome-free@6.5.1/css/all.min.css"><link rel="stylesheet" href="https://cdn.jsdelivr.net/npm/@fancyapps/ui@5.0.33/dist/fancybox/fancybox.min.css" media="print" onload="this.media='all'"><script>const GLOBAL_CONFIG = {
  root: '/',
  algolia: undefined,
  localSearch: undefined,
  translate: undefined,
  noticeOutdate: undefined,
  highlight: {"plugin":"highlight.js","highlightCopy":true,"highlightLang":true,"highlightHeightLimit":false},
  copy: {
    success: 'Copy Successful',
    error: 'Copy Error',
    noSupport: 'Browser Not Supported'
  },
  relativeDate: {
    homepage: false,
    post: false
  },
  runtime: '',
  dateSuffix: {
    just: 'Just now',
    min: 'minutes ago',
    hour: 'hours ago',
    day: 'days ago',
    month: 'months ago'
  },
  copyright: undefined,
  lightbox: 'fancybox',
  Snackbar: undefined,
  infinitegrid: {
    js: 'https://cdn.jsdelivr.net/npm/@egjs/infinitegrid@4.11.1/dist/infinitegrid.min.js',
    buttonText: 'Load More'
  },
  isPhotoFigcaption: false,
  islazyload: false,
  isAnchor: false,
  percent: {
    toc: true,
    rightside: false,
  },
  autoDarkmode: false
}</script><script id="config-diff">var GLOBAL_CONFIG_SITE = {
  title: '太乙金华宗旨「下」',
  isPost: true,
  isHome: false,
  isHighlightShrink: false,
  isToc: true,
  postUpdate: '2024-09-03 18:22:40'
}</script><script>(win=>{
      win.saveToLocal = {
        set: (key, value, ttl) => {
          if (ttl === 0) return
          const now = Date.now()
          const expiry = now + ttl * 86400000
          const item = {
            value,
            expiry
          }
          localStorage.setItem(key, JSON.stringify(item))
        },
      
        get: key => {
          const itemStr = localStorage.getItem(key)
      
          if (!itemStr) {
            return undefined
          }
          const item = JSON.parse(itemStr)
          const now = Date.now()
      
          if (now > item.expiry) {
            localStorage.removeItem(key)
            return undefined
          }
          return item.value
        }
      }
    
      win.getScript = (url, attr = {}) => new Promise((resolve, reject) => {
        const script = document.createElement('script')
        script.src = url
        script.async = true
        script.onerror = reject
        script.onload = script.onreadystatechange = function() {
          const loadState = this.readyState
          if (loadState && loadState !== 'loaded' && loadState !== 'complete') return
          script.onload = script.onreadystatechange = null
          resolve()
        }

        Object.keys(attr).forEach(key => {
          script.setAttribute(key, attr[key])
        })

        document.head.appendChild(script)
      })
    
      win.getCSS = (url, id = false) => new Promise((resolve, reject) => {
        const link = document.createElement('link')
        link.rel = 'stylesheet'
        link.href = url
        if (id) link.id = id
        link.onerror = reject
        link.onload = link.onreadystatechange = function() {
          const loadState = this.readyState
          if (loadState && loadState !== 'loaded' && loadState !== 'complete') return
          link.onload = link.onreadystatechange = null
          resolve()
        }
        document.head.appendChild(link)
      })
    
      win.activateDarkMode = () => {
        document.documentElement.setAttribute('data-theme', 'dark')
        if (document.querySelector('meta[name="theme-color"]') !== null) {
          document.querySelector('meta[name="theme-color"]').setAttribute('content', '#0d0d0d')
        }
      }
      win.activateLightMode = () => {
        document.documentElement.setAttribute('data-theme', 'light')
        if (document.querySelector('meta[name="theme-color"]') !== null) {
          document.querySelector('meta[name="theme-color"]').setAttribute('content', '#ffffff')
        }
      }
      const t = saveToLocal.get('theme')
    
        if (t === 'dark') activateDarkMode()
        else if (t === 'light') activateLightMode()
      
      const asideStatus = saveToLocal.get('aside-status')
      if (asideStatus !== undefined) {
        if (asideStatus === 'hide') {
          document.documentElement.classList.add('hide-aside')
        } else {
          document.documentElement.classList.remove('hide-aside')
        }
      }
    
      const detectApple = () => {
        if(/iPad|iPhone|iPod|Macintosh/.test(navigator.userAgent)){
          document.documentElement.classList.add('apple')
        }
      }
      detectApple()
    })(window)</script><link rel="stylesheet" href="//at.alicdn.com/t/c/font_4066449_d5kq6u6u9dj.css"><link rel="stylesheet" href="/css/mine.css"><meta name="generator" content="Hexo 7.3.0"></head><body><div id="web_bg"></div><div id="sidebar"><div id="menu-mask"></div><div id="sidebar-menus"><div class="avatar-img is-center"><img src="/img/avator.jpg" onerror="onerror=null;src='/img/friend_404.gif'" alt="avatar"/></div><div class="sidebar-site-data site-data is-center"><a href="/archives/"><div class="headline">Articles</div><div class="length-num">31</div></a><a href="/tags/"><div class="headline">Tags</div><div class="length-num">22</div></a><a href="/categories/"><div class="headline">Categories</div><div class="length-num">2</div></a></div><hr class="custom-hr"/><div class="menus_items"><div class="menus_item"><a class="site-page" href="/"><i class="fa-fw iconfont icon-zhuye"></i><span> 首页</span></a></div><div class="menus_item"><a class="site-page" href="/archives/"><i class="fa-fw iconfont icon-archive-solid"></i><span> 归档</span></a></div><div class="menus_item"><a class="site-page group" href="javascript:void(0);"><i class="fa-fw iconfont icon-bagua2"></i><span> 修仙日记</span><i class="fas fa-chevron-down"></i></a><ul class="menus_item_child"><li><a class="site-page child" href="/categories/%E7%8E%84%E9%97%A8%E4%BA%94%E6%9C%AF"><i class="fa-fw iconfont icon-shen"></i><span> 玄门五术</span></a></li><li><a class="site-page child" href="/categories/%E9%81%93%E5%AE%B6%E7%BB%8F%E5%85%B8"><i class="fa-fw iconfont icon-ti"></i><span> 道家经典</span></a></li></ul></div></div></div></div><div class="post" id="body-wrap"><header class="post-bg" id="page-header" style="background-image: url('/img/26.png')"><nav id="nav"><span id="blog-info"><a href="/" title="Lixiney's Blog"><span class="site-name">Lixiney's Blog</span></a></span><div id="menus"><div class="menus_items"><div class="menus_item"><a class="site-page" href="/"><i class="fa-fw iconfont icon-zhuye"></i><span> 首页</span></a></div><div class="menus_item"><a class="site-page" href="/archives/"><i class="fa-fw iconfont icon-archive-solid"></i><span> 归档</span></a></div><div class="menus_item"><a class="site-page group" href="javascript:void(0);"><i class="fa-fw iconfont icon-bagua2"></i><span> 修仙日记</span><i class="fas fa-chevron-down"></i></a><ul class="menus_item_child"><li><a class="site-page child" href="/categories/%E7%8E%84%E9%97%A8%E4%BA%94%E6%9C%AF"><i class="fa-fw iconfont icon-shen"></i><span> 玄门五术</span></a></li><li><a class="site-page child" href="/categories/%E9%81%93%E5%AE%B6%E7%BB%8F%E5%85%B8"><i class="fa-fw iconfont icon-ti"></i><span> 道家经典</span></a></li></ul></div></div><div id="toggle-menu"><a class="site-page" href="javascript:void(0);"><i class="fas fa-bars fa-fw"></i></a></div></div></nav><div id="post-info"><h1 class="post-title">太乙金华宗旨「下」</h1><div id="post-meta"><div class="meta-firstline"><span class="post-meta-date"><i class="far fa-calendar-alt fa-fw post-meta-icon"></i><span class="post-meta-label">Created</span><time class="post-meta-date-created" datetime="2024-09-02T13:16:29.000Z" title="Created 2024-09-02 21:16:29">2024-09-02</time><span class="post-meta-separator">|</span><i class="fas fa-history fa-fw post-meta-icon"></i><span class="post-meta-label">Updated</span><time class="post-meta-date-updated" datetime="2024-09-03T10:22:40.000Z" title="Updated 2024-09-03 18:22:40">2024-09-03</time></span></div><div class="meta-secondline"><span class="post-meta-separator">|</span><span class="post-meta-pv-cv" id="" data-flag-title="太乙金华宗旨「下」"><i class="far fa-eye fa-fw post-meta-icon"></i><span class="post-meta-label">Post Views:</span><span id="busuanzi_value_page_pv"><i class="fa-solid fa-spinner fa-spin"></i></span></span></div></div></div></header><main class="layout" id="content-inner"><div id="post"><article class="post-content" id="article-container"><h1 id="第八章–逍遥诀"><a href="#第八章–逍遥诀" class="headerlink" title="第八章–逍遥诀"></a>第八章–逍遥诀</h1><p>　　玉清留下逍遥诀，四字凝神入气穴。</p>
<p>　　六月俄看白雪飞，三更又见日轮赫。</p>
<p>　　水中吹起藉巽风，天上游归食坤德。</p>
<p>　　更有一句玄中玄，无何有乡是真宅。</p>
<p>　　律诗一首，玄奥已尽。大道之要，不外“无为而为”四宇。惟无为，故不滞方所形象，惟无为而为，故不堕顽空死虚。作用不外一中，而枢机全在二目。二目者，斗柄也，斡旋造化，转运阴阳。其大药，则始终一水中金，即水乡铅而已。前言回光，乃指点初机，从外以制内，即辅以得主。此为中、下之士，修下二关，以透上一关者也。今路头渐明，机括渐熟，天不爱道，直泄无上宗旨。诸子秘之秘之，勉之勉之！</p>
<p>　　夫回光，其总名耳。工夫进一层，则光华盛一番，回法更妙一番。前者由外制内，今则居中御外。前者即辅相主，今则奉主宣猷，面目一大颠倒矣。</p>
<p>　　法子欲入静，先调摄身心，自在安和。放下万缘，一丝不挂。天心正位乎中，然后两目垂帘，如奉圣旨以召大臣，孰敢不至？次以两目内照坎宫，光华所到，真阳即出以应之。</p>
<p>　　离，外阳而内阴，乾体也。一阴入内而为主，随物生心，顺出流转。今回光内照，不随物生，阴气即住，而光华注照，则纯阳也。同类必亲，故坎阳上腾。非坎阳也，仍是乾阳应乾阳耳。二物一遇，便纽结不散，氤氲活动，倏来倏往，倏浮倏沉。自己元宫中，恍若太虚无量，遍身轻妙欲腾，所谓云满千山也。次则来往无踪，浮沉无辨，脉住气停，此则真交媾矣，所谓月涵万水也。俟其冥冥中，忽然天心一动，此则一阳来复，活子时也。然而此中消息要细说。</p>
<p>　　凡人一视一听，耳目逐物而动，物去则已。此之动静，全是民庶，而天君反随之役，是常与鬼居矣。今则一动一静，皆与人俱。人乃真人，即身中天君也。彼动则与之俱动，动则天根也;彼静则与之俱静，静则月窟也;动静无端，亦与之为动静无端;休息上下，亦与之为休息上下。所谓“天根月窟闲来往”也。</p>
<p>　　天心镇静，动违其时，则失之嫩;天心已动，而后动以应之，则失之老;天心一动，即以真意上升乾宫，而神光视顶，为导引焉，此动而应时者也。天心既升乾顶，游扬自得，忽而欲寂，急以真意引入黄庭，而目光视中黄神室焉。既而欲寂者，一念不生矣；视内者，忽忘其视矣。尔时身心，便当一场大放，万缘泯迹，即我之神室鼎炉，亦不知在何所。欲觅己身，了不可得。此为天入地中，众妙归根之时也，即此便是“凝神入气穴”。</p>
<p>　　夫一回光也，始而散者欲敛，六用不行，此为“涵养本原，添油接命”也。既而敛者，自然优游，不费纤毫之力，此为“安神祖窍，翕聚先天”也。既而影响俱灭，寂然大定，此为“蛰藏气穴，众妙归根”也。一节中具有三节，一节中具有九节，且待后日发挥。</p>
<p>　　今以一节中具有三节言之：当其涵养而初静也，翕聚亦为涵养，蛰藏亦为涵养，至后而涵养皆蛰藏矣。中一层可类推，不易处而处分矣。此为无形之窍，千处万处一处也。不易时而时分焉，此为无候之时，元会运世一刻也。</p>
<p>　　凡心非静极则不能动，动动忘动，非本体之动也。故曰，感于物而动，性之欲也；若不感于物而动，即天地之动也。不以天之动，对天之性句，落下说个欲字，欲在有物也。此为出位之思，动而有动矣。一念不起，则正念乃生，此为真意。寂然大定中，而天机忽动，非无意之动乎？无为而为，即此意也。诗首二句，全括金华作用。次二句是日月互体意。六月，即离火也。白雪飞，即离中真阴，将返乎坤也。三更，即坎水也。日轮，即坎中一阳，将赫然而返乎乾也。取坎填离，即在其中。次二句，说斗柄作用，升降全机。水中非坎乎？目为巽风，目光照入坎宫，摄召太阳之精是也。天上即乾宫。游归食坤德，即神入气中，天入地中，养火也。末二句，是指出诀中之诀。诀中之诀，始终离不得所谓“洗心涤虑为沐浴”也。圣学以知止始，以止至善终，始乎无极，归乎无极。</p>
<p>　　佛以无住而生心，为一大藏教旨。吾道以“致虚”二字，完性命全功。总之三教，不过一句，为出死护生之神丹。“神丹”为何?曰，一切处无心而已。吾道最秘者沐浴，如此一部全功，不过“心空”二字，足以了之。今一言指破，省却数十年参访矣。</p>
<p>　　子辈不明一节中具有三节，我以佛家“空、假、中”三观为喻。三观先空，看一切物皆空;次假，虽知其空，然不毁万物，仍于空中建立一切事;既不毁万物，而又不着万物，此为中观。当其修空观时，亦知万物不可毁，而又不着，此兼三观也，然毕竟以看得空为得力。故修空观，则空固空，假亦空，中亦空。修假观，是用上得力居多，则假固假，空亦假，中亦假。中道时亦作空想，然不名为空，而名为中矣。亦作假观，然不名为假，而名为中矣。至于中，则不必言矣。吾虽有时单言离，有时兼说坎，究竟不曾移动一句。开口提云：枢机全在二目。所谓枢机者，用也。用此斡旋造化，非言造化止此也。六根七窍，悉是光明藏，岂取二目而他概不问乎？用坎阳，仍用离光照摄，即此便明。朱子（云阳，讳元育，北宗派）尝云：“瞎子不好修道，聋子不妨。”与吾言何异？特表其主辅轻重耳。</p>
<p>　　日月原是一物。日中含真阴，是真月之精。月窟不在月而在日，所谓月之窟也。不然只言月足矣。月中翕真阳，是真日之光。日光反在月中，所谓天之根也。不然，只言天足矣。一日一月，分开止是半个，合来方成一个全体。如一夫一妇，独居不成室家。有夫有妇，方算得一家完全。然而物难喻道，夫妇分开，不失为两人。日月分开，不成全体矣。知此则耳目犹是也。吾谓瞎子已无耳，聋子已无目，如此看来，说甚一物，说甚两物，说甚六根，六根一根也。说甚七窍，七窍一窍也。吾言只透露其相通处，所以不见有两。子辈专执其隔处，所以随处换却眼睛。</p>
<h1 id="第九章–百日筑基"><a href="#第九章–百日筑基" class="headerlink" title="第九章–百日筑基"></a>第九章–百日筑基</h1><p>　　《心印经》云：“回风混合，百日功灵。”总之立基百日，方有真光。如子辈尚是目光，非神火也，非性光也，非慧智炬烛也。回之百日，则精气自足，真阳自生，水中自有真火。以此持行，自然交媾，自然结胎，吾方在不识不知之天，而婴儿已成矣。若略作意，便是外道。</p>
<p>　　百日立基，非百日也。一日立基，非一日也。一息立基，非呼吸之谓也。息者，自心也，自心为息。元神也，元气也，元精也。升降离合，悉从心起。有无虚实，咸在念中。一息一生持，何止百日？然百日亦一息也。</p>
<p>　　百日只在得力，昼间得力，夜中受用；夜中得力，昼间受用。</p>
<p>　　百日立基，玉旨耳。上真言语，无不与人身应。真师言语，无不与学人应。此是玄中玄，不可解者也。见性乃知，所以学人必求真师授记，任性发出，一一皆验。</p>
<h1 id="第十章–性光识光"><a href="#第十章–性光识光" class="headerlink" title="第十章–性光识光"></a>第十章–性光识光</h1><p>　　回光之法，原通行住坐卧，只要自得机窍。吾前开示云，“虚室生白”，光非白耶？但有一说，初未见光时，此为效验。若见为光，而有意着之，即落意识，非性光也。子不管他有光无光，只要无念生念。何谓无念？千休千处得；何谓生念？一念一生持。此念乃正念，与平日念不同。今心为念，念者，现在心也，此心即光即药。凡人视物，任眼一照去，不及分别，此为性光。如镜之无心而照也，如水之无心而鉴也。少顷，即为“识光”，以其分别也。镜有影，已无镜矣；水有象，已非水矣。光有识，尚何光哉？</p>
<p>　　子辈初则性光，转念则识，识起而光杳不可觅。非无光也，光已为识矣。黄帝曰：“声动不生声而生响”，即此义也。《楞严推勘入门》曰：“不在尘，不在识，惟还根”，此则何意？尘是外物，所谓器界也，与吾了不相涉。逐物则认物为己。物必有还，通还户牖，明还日月。将他为自，终非吾有。至于不汝还者，非汝而谁？明还日月，见日月之明无还也。天有无日月之时，人无有无见日月之性。若然，则分别日月者，还可与为吾有耶？不知因明暗而分别者，当明暗两忘之时，分别何在？故亦有还，此为内尘也。</p>
<p>　　惟见性无还，见性之时，见非是见，则见性亦还矣。还者，还其识念流转之性，即阿难使汝流转心目为咎也。初言八还，上七者，皆明其一一有还。姑留见性，以为阿难拄杖。究竟见性既带八识（眼识、耳识、鼻识、舌识、身识、意识、传送识、阿赖耶识），非真不还也。最后并此一破，方为真见性，真不还矣。</p>
<p>　　子辈回光，正回其最初不还之光，故一毫识念用不着。使汝流转者，惟此六根。使汝成菩提者，亦惟此六根。而尘与识皆不用。非用根也，用其根中之性耳。今不堕识回光，则用根中之元性。落识而回光，则用根中之识性。毫厘之辨，乃在此也。</p>
<p>　　用心即为识光，放下乃为性光。毫厘千里，不可不辨。识不断，则神不生；心不空，则丹不结。</p>
<p>　　心静则丹，心空即药。不着一物，是名心静。不留一物，是名心空。空见为空，空犹未空。空忘其空，斯为真空。</p>
<h1 id="第十一章–坎离交媾"><a href="#第十一章–坎离交媾" class="headerlink" title="第十一章–坎离交媾"></a>第十一章–坎离交媾</h1><p>　　凡漏泄精神，动而交物者，皆离也。凡收转神识，静而中涵者，皆坎也。七窍之外走者为离，七窍之内返者为坎。一阴主于逐色随声，一阳主于返闻收见。坎离即阴阳，阴阳即性命，性命即身心，身心即神气。一自敛息，精神不为境缘流转，即是真交。而沉默趺坐时，又无论矣。</p>
<h1 id="第十二章–周天"><a href="#第十二章–周天" class="headerlink" title="第十二章–周天"></a>第十二章–周天</h1><p>　　周天非以气作主，以心到为妙诀。若毕竟如何周天，是助长也。无心而守，无意而行。仰观乎天，三百六十五度，刻刻变迁，而斗枢终古不移。吾心亦犹是也。心即斗枢，气即群星。吾身之气，四肢百骸，原是贯通。不要十分着力，于此锻炼识神，断除妄见，然后药生。药非有形之物，此性光也。而即先天之真气，然必于大定后方见，并无采法，言采者大谬矣。见之既久，心地光明。自然心空漏尽，解脱尘海。若今日龙虎，明日水火，终成妄想。吾昔受火龙真人口诀如是，不知丹书所说，更何如也。</p>
<p>　　一日有一周天，一刻有一周天。坎离交处，便是一周。我之交，即天之回旋也。未能当下休歇，所以有交之时，即有不交之时。然天之回旋，未尝少息。果能阴阳交泰，大地阳和，我之中宫正位，万物一时畅遂，即丹经沐浴法也，非大周天而何?此中火候，实实有大小不同，究竟无大小可别。到得功夫自然，不知坎离为何物，天地为何等，孰为交，孰为一周、两周，何处觅大小之分别耶？</p>
<p>　　总之，一身旋运难真。不真，见得极大亦小；真则一回旋，天地万物，悉与之回旋，即在方寸处，极小亦为极大。故金丹火候，全要行归自然。不自然，天地自还天地，万物各归万物。若欲强之使合，终不能合。即如天时亢旱，阴阳不和。乾坤未尝一日不周，然终见得有多少不自然处。我能转运阴阳，调摄自然，一时云蒸雨降，草木酣适，山河流畅，纵有乖戾，亦觉顿释，此即大周天也。</p>
<p>　　问活子时甚妙，必认定正子时，似着相？不着相，不指明正子时，何从而识活子时？既识得活子时，确然又有正子时。是一是二，非正非活，总要人看得真。一真则无不正，无不活矣。见不得真，何者为活，何者为正耶？即如活子时，是时时见得的。毕竟到正子时，志气清明，活子时愈觉发现。若未识得活的，且向正的时候验取，则正者现前，活者无不神妙矣。</p>
<h1 id="第十三章–劝世歌"><a href="#第十三章–劝世歌" class="headerlink" title="第十三章–劝世歌"></a>第十三章–劝世歌</h1><p>　　吾因度世丹衷热，不惜婆心并饶舌。</p>
<p>　　世尊亦为大因缘，直指生死真可惜。</p>
<p>　　老君也患有吾身，传示谷神人不识。</p>
<p>　　吾今略说寻真路，黄中通理载大易。</p>
<p>　　正位居体是玄关，子午中间堪定息。</p>
<p>　　光回祖窍万神安，药产川源一气出。</p>
<p>　　透幕变化有金光，一轮红日常赫赫。</p>
<p>　　世人错认坎离精，搬运心肾成间隔。</p>
<p>　　如何人道合天心，天若符兮道自合。</p>
<p>　　放下万缘毫不起，此是先天真无极。</p>
<p>　　太虚穆穆朕兆捐，性命关头忘意识。</p>
<p>　　意识忘后见本真，水清珠现玄难测。</p>
<p>　　无始烦障一旦空，玉清降下九龙册。</p>
<p>　　步霄汉兮登天阙，掌风霆兮驱霹雳。</p>
<p>　　凝神定息是初机，退藏密地为常寂。</p>
<p>　　吾昔度张珍奴二词，会有宗旨。子后午前非时也，坎离耳。定息者，息息归根，中黄也。坐者，心不动也。夹脊者，非背上轮子，乃直透玉清大路也。双关者，此处有难言意。忘神守，而贵虚寂与无。所守，守此义也。液于是化，血于是成，而后天于是返先天。气于是返神，神于是还虚，虚于是合道，道于是圆志，志于是满愿。诀不胜述，此处是也。至于“地雷震动山头雨”者，真气生也。黄芽出土者，真药生也。小小二段，已尽修行大路，明此可不惑于人言。</p>
<p>　　昔夫子与颜子登泰山顶，望吴门白马，颜子见为匹练，太用眼力，神光走落，故致早死，回光可不勉哉！</p>
<p>　　回光在纯心行走，只待真息凝照于中宫，久之自然通灵达变也。总是心静气定为基，心忘气凝为效，气息心空为丹成，心气浑一为温养，明心见性为了道。子辈各宜勉力行去，错过光阴可惜也。一日不行，一日即鬼也。一息行此，一息真仙也。参赞化育，其基于此，七子勉之！</p>
</article><div class="post-copyright"><div class="post-copyright__author"><span class="post-copyright-meta"><i class="fas fa-circle-user fa-fw"></i>Author: </span><span class="post-copyright-info"><a href="http://blog.lixey.top">Lixiney</a></span></div><div class="post-copyright__type"><span class="post-copyright-meta"><i class="fas fa-square-arrow-up-right fa-fw"></i>Link: </span><span class="post-copyright-info"><a href="http://blog.lixey.top/2024/09/02/%E5%A4%AA%E4%B9%99%E9%87%91%E5%8D%8E%E5%AE%97%E6%97%A8%E3%80%8C%E4%B8%8B%E3%80%8D/">http://blog.lixey.top/2024/09/02/%E5%A4%AA%E4%B9%99%E9%87%91%E5%8D%8E%E5%AE%97%E6%97%A8%E3%80%8C%E4%B8%8B%E3%80%8D/</a></span></div><div class="post-copyright__notice"><span class="post-copyright-meta"><i class="fas fa-circle-exclamation fa-fw"></i>Copyright Notice: </span><span class="post-copyright-info">All articles in this blog are licensed under <a target="_blank" rel="noopener" href="https://creativecommons.org/licenses/by-nc-sa/4.0/">CC BY-NC-SA 4.0</a> unless stating additionally.</span></div></div><div class="tag_share"><div class="post_share"><div class="social-share" data-image="/img/26.png" data-sites="facebook,twitter,wechat,weibo,qq"></div><link rel="stylesheet" href="https://cdn.jsdelivr.net/npm/butterfly-extsrc@1.1.3/sharejs/dist/css/share.min.css" media="print" onload="this.media='all'"><script src="https://cdn.jsdelivr.net/npm/butterfly-extsrc@1.1.3/sharejs/dist/js/social-share.min.js" defer></script></div></div><nav class="pagination-post" id="pagination"><div class="prev-post pull-left"><a href="/2024/09/02/%E5%A4%AA%E6%B8%85%E5%85%83%E9%81%93%E7%9C%9F%E7%BB%8F/" title="太清元道真经"><img class="cover" src="/img/9.jpg" onerror="onerror=null;src='/img/404.jpg'" alt="cover of previous post"><div class="pagination-info"><div class="label">Previous</div><div class="prev_info">太清元道真经</div></div></a></div><div class="next-post pull-right"><a href="/2024/09/02/%E5%A4%AA%E4%B9%99%E9%87%91%E5%8D%8E%E5%AE%97%E6%97%A8%E3%80%8C%E4%B8%8A%E3%80%8D/" title="太乙金华宗旨「上」"><img class="cover" src="/img/12.png" onerror="onerror=null;src='/img/404.jpg'" alt="cover of next post"><div class="pagination-info"><div class="label">Next</div><div class="next_info">太乙金华宗旨「上」</div></div></a></div></nav><div class="relatedPosts"><div class="headline"><i class="fas fa-thumbs-up fa-fw"></i><span>Related Articles</span></div><div class="relatedPosts-list"><div><a href="/2024/09/02/%E5%85%AB%E5%A4%A7%E7%A5%9E%E5%92%92/" title="八大神咒"><img class="cover" src="/img/7.png" alt="cover"><div class="content is-center"><div class="date"><i class="far fa-calendar-alt fa-fw"></i> 2024-09-02</div><div class="title">八大神咒</div></div></a></div><div><a href="/2024/09/02/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E7%BB%8F/" title="太上老君说常清静经"><img class="cover" src="/img/2.png" alt="cover"><div class="content is-center"><div class="date"><i class="far fa-calendar-alt fa-fw"></i> 2024-09-02</div><div class="title">太上老君说常清静经</div></div></a></div><div><a href="/2024/09/02/%E5%A4%AA%E4%B9%99%E9%87%91%E5%8D%8E%E5%AE%97%E6%97%A8%E3%80%8C%E4%B8%8A%E3%80%8D/" title="太乙金华宗旨「上」"><img class="cover" src="/img/12.png" alt="cover"><div class="content is-center"><div class="date"><i class="far fa-calendar-alt fa-fw"></i> 2024-09-02</div><div class="title">太乙金华宗旨「上」</div></div></a></div><div><a href="/2024/09/02/%E5%A4%AA%E6%B8%85%E5%85%83%E9%81%93%E7%9C%9F%E7%BB%8F/" title="太清元道真经"><img class="cover" src="/img/9.jpg" alt="cover"><div class="content is-center"><div class="date"><i class="far fa-calendar-alt fa-fw"></i> 2024-09-02</div><div class="title">太清元道真经</div></div></a></div><div><a href="/2024/09/02/%E7%9A%87%E5%B8%9D%E9%98%B4%E7%AC%A6%E7%BB%8F/" title="皇帝阴符经"><img class="cover" src="/img/14.png" alt="cover"><div class="content is-center"><div class="date"><i class="far fa-calendar-alt fa-fw"></i> 2024-09-02</div><div class="title">皇帝阴符经</div></div></a></div></div></div></div><div class="aside-content" id="aside-content"><div class="card-widget card-info"><div class="is-center"><div class="avatar-img"><img src="/img/avator.jpg" onerror="this.onerror=null;this.src='/img/friend_404.gif'" alt="avatar"/></div><div class="author-info__name">Lixiney</div><div class="author-info__description"></div></div><div class="card-info-data site-data is-center"><a href="/archives/"><div class="headline">Articles</div><div class="length-num">31</div></a><a href="/tags/"><div class="headline">Tags</div><div class="length-num">22</div></a><a href="/categories/"><div class="headline">Categories</div><div class="length-num">2</div></a></div><a id="card-info-btn" target="_blank" rel="noopener" href="https://github.com/Lixiney"><i class="fab fa-github"></i><span>Follow Me</span></a></div><div class="card-widget card-announcement"><div class="item-headline"><i class="fas fa-bullhorn fa-shake"></i><span>Announcement</span></div><div class="announcement_content">This is my Blog</div></div><div class="sticky_layout"><div class="card-widget" id="card-toc"><div class="item-headline"><i class="fas fa-stream"></i><span>Contents</span><span class="toc-percentage"></span></div><div class="toc-content"><ol class="toc"><li class="toc-item toc-level-1"><a class="toc-link" href="#%E7%AC%AC%E5%85%AB%E7%AB%A0%E2%80%93%E9%80%8D%E9%81%A5%E8%AF%80"><span class="toc-number">1.</span> <span class="toc-text">第八章–逍遥诀</span></a></li><li class="toc-item toc-level-1"><a class="toc-link" href="#%E7%AC%AC%E4%B9%9D%E7%AB%A0%E2%80%93%E7%99%BE%E6%97%A5%E7%AD%91%E5%9F%BA"><span class="toc-number">2.</span> <span class="toc-text">第九章–百日筑基</span></a></li><li class="toc-item toc-level-1"><a class="toc-link" href="#%E7%AC%AC%E5%8D%81%E7%AB%A0%E2%80%93%E6%80%A7%E5%85%89%E8%AF%86%E5%85%89"><span class="toc-number">3.</span> <span class="toc-text">第十章–性光识光</span></a></li><li class="toc-item toc-level-1"><a class="toc-link" href="#%E7%AC%AC%E5%8D%81%E4%B8%80%E7%AB%A0%E2%80%93%E5%9D%8E%E7%A6%BB%E4%BA%A4%E5%AA%BE"><span class="toc-number">4.</span> <span class="toc-text">第十一章–坎离交媾</span></a></li><li class="toc-item toc-level-1"><a class="toc-link" href="#%E7%AC%AC%E5%8D%81%E4%BA%8C%E7%AB%A0%E2%80%93%E5%91%A8%E5%A4%A9"><span class="toc-number">5.</span> <span class="toc-text">第十二章–周天</span></a></li><li class="toc-item toc-level-1"><a class="toc-link" href="#%E7%AC%AC%E5%8D%81%E4%B8%89%E7%AB%A0%E2%80%93%E5%8A%9D%E4%B8%96%E6%AD%8C"><span class="toc-number">6.</span> <span class="toc-text">第十三章–劝世歌</span></a></li></ol></div></div><div class="card-widget card-recent-post"><div class="item-headline"><i class="fas fa-history"></i><span>Recent Post</span></div><div class="aside-list"><div class="aside-list-item"><a class="thumbnail" href="/2024/09/28/CTF%E5%B8%B8%E7%94%A8%E5%B7%A5%E5%85%B7/" title="CTF常用工具"><img src="/img/12.png" onerror="this.onerror=null;this.src='/img/404.jpg'" alt="CTF常用工具"/></a><div class="content"><a class="title" href="/2024/09/28/CTF%E5%B8%B8%E7%94%A8%E5%B7%A5%E5%85%B7/" title="CTF常用工具">CTF常用工具</a><time datetime="2024-09-28T02:20:06.000Z" title="Created 2024-09-28 10:20:06">2024-09-28</time></div></div><div class="aside-list-item"><a class="thumbnail" href="/2024/09/23/PHP%E4%BB%A3%E7%A0%81%E5%AE%A1%E8%AE%A1-%E5%BA%8F%E5%88%97%E5%8C%96%E4%B8%8E%E5%8F%8D%E5%BA%8F%E5%88%97%E5%8C%96/" title="PHP代码审计-序列化与反序列化"><img src="/img/1.jpg" onerror="this.onerror=null;this.src='/img/404.jpg'" alt="PHP代码审计-序列化与反序列化"/></a><div class="content"><a class="title" href="/2024/09/23/PHP%E4%BB%A3%E7%A0%81%E5%AE%A1%E8%AE%A1-%E5%BA%8F%E5%88%97%E5%8C%96%E4%B8%8E%E5%8F%8D%E5%BA%8F%E5%88%97%E5%8C%96/" title="PHP代码审计-序列化与反序列化">PHP代码审计-序列化与反序列化</a><time datetime="2024-09-23T02:04:22.000Z" title="Created 2024-09-23 10:04:22">2024-09-23</time></div></div><div class="aside-list-item"><a class="thumbnail" href="/2024/09/09/%E5%90%8E%E7%AB%AF%E5%BC%80%E5%8F%91-Session%E9%AA%8C%E8%AF%81/" title="后端开发-Session验证"><img src="/img/12.png" onerror="this.onerror=null;this.src='/img/404.jpg'" alt="后端开发-Session验证"/></a><div class="content"><a class="title" href="/2024/09/09/%E5%90%8E%E7%AB%AF%E5%BC%80%E5%8F%91-Session%E9%AA%8C%E8%AF%81/" title="后端开发-Session验证">后端开发-Session验证</a><time datetime="2024-09-09T01:40:36.000Z" title="Created 2024-09-09 09:40:36">2024-09-09</time></div></div><div class="aside-list-item"><a class="thumbnail" href="/2024/09/09/%E5%85%A8%E6%A0%88%E5%BC%80%E5%8F%91-Cookie%E9%AA%8C%E8%AF%81/" title="全栈开发-Cookie验证"><img src="/img/12.png" onerror="this.onerror=null;this.src='/img/404.jpg'" alt="全栈开发-Cookie验证"/></a><div class="content"><a class="title" href="/2024/09/09/%E5%85%A8%E6%A0%88%E5%BC%80%E5%8F%91-Cookie%E9%AA%8C%E8%AF%81/" title="全栈开发-Cookie验证">全栈开发-Cookie验证</a><time datetime="2024-09-09T01:40:28.000Z" title="Created 2024-09-09 09:40:28">2024-09-09</time></div></div><div class="aside-list-item"><a class="thumbnail" href="/2024/09/09/%E5%89%8D%E5%90%8E%E7%AB%AF%E5%88%86%E7%A6%BB%E5%BC%80%E5%8F%91-JWT%E9%AA%8C%E8%AF%81/" title="前后端分离开发-JWT验证"><img src="/img/28.png" onerror="this.onerror=null;this.src='/img/404.jpg'" alt="前后端分离开发-JWT验证"/></a><div class="content"><a class="title" href="/2024/09/09/%E5%89%8D%E5%90%8E%E7%AB%AF%E5%88%86%E7%A6%BB%E5%BC%80%E5%8F%91-JWT%E9%AA%8C%E8%AF%81/" title="前后端分离开发-JWT验证">前后端分离开发-JWT验证</a><time datetime="2024-09-09T01:33:18.000Z" title="Created 2024-09-09 09:33:18">2024-09-09</time></div></div></div></div></div></div></main><footer id="footer"><div id="footer-wrap"><div class="copyright">&copy;2020 - 2024 By Lixiney</div><div class="framework-info"><span>Framework </span><a target="_blank" rel="noopener" href="https://hexo.io">Hexo</a><span class="footer-separator">|</span><span>Theme </span><a target="_blank" rel="noopener" href="https://github.com/jerryc127/hexo-theme-butterfly">Butterfly</a></div></div></footer></div><div id="rightside"><div id="rightside-config-hide"><button id="readmode" type="button" title="Read Mode"><i class="fas fa-book-open"></i></button><button id="darkmode" type="button" title="Toggle Between Light And Dark Mode"><i class="fas fa-adjust"></i></button><button id="hide-aside-btn" type="button" title="Toggle between Single-column and Double-column"><i class="fas fa-arrows-alt-h"></i></button></div><div id="rightside-config-show"><button id="rightside-config" type="button" title="Setting"><i class="fas fa-cog fa-spin"></i></button><button class="close" id="mobile-toc-button" type="button" title="Table Of Contents"><i class="fas fa-list-ul"></i></button><button id="go-up" type="button" title="Back To Top"><span class="scroll-percent"></span><i class="fas fa-arrow-up"></i></button></div></div><div><script src="/js/utils.js?v=4.13.0"></script><script src="/js/main.js?v=4.13.0"></script><script src="https://cdn.jsdelivr.net/npm/@fancyapps/ui@5.0.33/dist/fancybox/fancybox.umd.min.js"></script><div class="js-pjax"></div><script src="/js/sakuraPlus.js"></script><script async data-pjax src="//busuanzi.ibruce.info/busuanzi/2.3/busuanzi.pure.mini.js"></script></div><script async>window.onload=function(){var a=document.createElement('script'),b=document.getElementsByTagName('script')[0];a.type='text/javascript',a.async=!0,a.src='/sw-register.js?v='+Date.now(),b.parentNode.insertBefore(a,b)};</script></body></html>