<!DOCTYPE html><html lang="zh" data-theme="light"><head><meta charset="UTF-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1.0,viewport-fit=cover"><title>太乙金华宗旨「上」 | Lixiney's Blog</title><meta name="author" content="Lixiney"><meta name="copyright" content="Lixiney"><meta name="format-detection" content="telephone=no"><meta name="theme-color" content="#ffffff"><meta name="description" content="第一章–天心　　自然曰道，道无名相，一性而已，一元神而已。性命不可见，寄之天光，天光不可见，寄之两目。古来仙真，口口相传，传一得一。自太上见化，东华递传某，以及南北两宗，全真可为极盛，盛者盛其徒众，衰者衰于心传，以至今曰，滥泛极矣！凌替极矣！极则返，故蒙净明许祖，垂慈普度，特立教外别传之旨，接引上根。闻者千劫难逢，受者一时法会，皆当仰体许祖苦心，必于人伦曰用间，立定脚跟，方可修真悟性。我今叨为度师">
<meta property="og:type" content="article">
<meta property="og:title" content="太乙金华宗旨「上」">
<meta property="og:url" content="http://blog.lixey.top/2024/09/02/%E5%A4%AA%E4%B9%99%E9%87%91%E5%8D%8E%E5%AE%97%E6%97%A8%E3%80%8C%E4%B8%8A%E3%80%8D/index.html">
<meta property="og:site_name" content="Lixiney&#39;s Blog">
<meta property="og:description" content="第一章–天心　　自然曰道，道无名相，一性而已，一元神而已。性命不可见，寄之天光，天光不可见，寄之两目。古来仙真，口口相传，传一得一。自太上见化，东华递传某，以及南北两宗，全真可为极盛，盛者盛其徒众，衰者衰于心传，以至今曰，滥泛极矣！凌替极矣！极则返，故蒙净明许祖，垂慈普度，特立教外别传之旨，接引上根。闻者千劫难逢，受者一时法会，皆当仰体许祖苦心，必于人伦曰用间，立定脚跟，方可修真悟性。我今叨为度师">
<meta property="og:locale">
<meta property="og:image" content="http://blog.lixey.top/img/2.png">
<meta property="article:published_time" content="2024-09-02T13:16:25.000Z">
<meta property="article:modified_time" content="2024-09-03T10:22:28.000Z">
<meta property="article:author" content="Lixiney">
<meta property="article:tag" content="山术">
<meta name="twitter:card" content="summary">
<meta name="twitter:image" content="http://blog.lixey.top/img/2.png"><link rel="shortcut icon" href="/img/favicon.png"><link rel="canonical" href="http://blog.lixey.top/2024/09/02/%E5%A4%AA%E4%B9%99%E9%87%91%E5%8D%8E%E5%AE%97%E6%97%A8%E3%80%8C%E4%B8%8A%E3%80%8D/index.html"><link rel="preconnect" href="//cdn.jsdelivr.net"/><link rel="preconnect" href="//busuanzi.ibruce.info"/><link rel="stylesheet" href="/css/index.css?v=4.13.0"><link rel="stylesheet" href="https://cdn.jsdelivr.net/npm/@fortawesome/fontawesome-free@6.5.1/css/all.min.css"><link rel="stylesheet" href="https://cdn.jsdelivr.net/npm/@fancyapps/ui@5.0.33/dist/fancybox/fancybox.min.css" media="print" onload="this.media='all'"><script>const GLOBAL_CONFIG = {
  root: '/',
  algolia: undefined,
  localSearch: undefined,
  translate: undefined,
  noticeOutdate: undefined,
  highlight: {"plugin":"highlight.js","highlightCopy":true,"highlightLang":true,"highlightHeightLimit":false},
  copy: {
    success: 'Copy Successful',
    error: 'Copy Error',
    noSupport: 'Browser Not Supported'
  },
  relativeDate: {
    homepage: false,
    post: false
  },
  runtime: '',
  dateSuffix: {
    just: 'Just now',
    min: 'minutes ago',
    hour: 'hours ago',
    day: 'days ago',
    month: 'months ago'
  },
  copyright: undefined,
  lightbox: 'fancybox',
  Snackbar: undefined,
  infinitegrid: {
    js: 'https://cdn.jsdelivr.net/npm/@egjs/infinitegrid@4.11.1/dist/infinitegrid.min.js',
    buttonText: 'Load More'
  },
  isPhotoFigcaption: false,
  islazyload: false,
  isAnchor: false,
  percent: {
    toc: true,
    rightside: false,
  },
  autoDarkmode: false
}</script><script id="config-diff">var GLOBAL_CONFIG_SITE = {
  title: '太乙金华宗旨「上」',
  isPost: true,
  isHome: false,
  isHighlightShrink: false,
  isToc: true,
  postUpdate: '2024-09-03 18:22:28'
}</script><script>(win=>{
      win.saveToLocal = {
        set: (key, value, ttl) => {
          if (ttl === 0) return
          const now = Date.now()
          const expiry = now + ttl * 86400000
          const item = {
            value,
            expiry
          }
          localStorage.setItem(key, JSON.stringify(item))
        },
      
        get: key => {
          const itemStr = localStorage.getItem(key)
      
          if (!itemStr) {
            return undefined
          }
          const item = JSON.parse(itemStr)
          const now = Date.now()
      
          if (now > item.expiry) {
            localStorage.removeItem(key)
            return undefined
          }
          return item.value
        }
      }
    
      win.getScript = (url, attr = {}) => new Promise((resolve, reject) => {
        const script = document.createElement('script')
        script.src = url
        script.async = true
        script.onerror = reject
        script.onload = script.onreadystatechange = function() {
          const loadState = this.readyState
          if (loadState && loadState !== 'loaded' && loadState !== 'complete') return
          script.onload = script.onreadystatechange = null
          resolve()
        }

        Object.keys(attr).forEach(key => {
          script.setAttribute(key, attr[key])
        })

        document.head.appendChild(script)
      })
    
      win.getCSS = (url, id = false) => new Promise((resolve, reject) => {
        const link = document.createElement('link')
        link.rel = 'stylesheet'
        link.href = url
        if (id) link.id = id
        link.onerror = reject
        link.onload = link.onreadystatechange = function() {
          const loadState = this.readyState
          if (loadState && loadState !== 'loaded' && loadState !== 'complete') return
          link.onload = link.onreadystatechange = null
          resolve()
        }
        document.head.appendChild(link)
      })
    
      win.activateDarkMode = () => {
        document.documentElement.setAttribute('data-theme', 'dark')
        if (document.querySelector('meta[name="theme-color"]') !== null) {
          document.querySelector('meta[name="theme-color"]').setAttribute('content', '#0d0d0d')
        }
      }
      win.activateLightMode = () => {
        document.documentElement.setAttribute('data-theme', 'light')
        if (document.querySelector('meta[name="theme-color"]') !== null) {
          document.querySelector('meta[name="theme-color"]').setAttribute('content', '#ffffff')
        }
      }
      const t = saveToLocal.get('theme')
    
        if (t === 'dark') activateDarkMode()
        else if (t === 'light') activateLightMode()
      
      const asideStatus = saveToLocal.get('aside-status')
      if (asideStatus !== undefined) {
        if (asideStatus === 'hide') {
          document.documentElement.classList.add('hide-aside')
        } else {
          document.documentElement.classList.remove('hide-aside')
        }
      }
    
      const detectApple = () => {
        if(/iPad|iPhone|iPod|Macintosh/.test(navigator.userAgent)){
          document.documentElement.classList.add('apple')
        }
      }
      detectApple()
    })(window)</script><link rel="stylesheet" href="//at.alicdn.com/t/c/font_4066449_d5kq6u6u9dj.css"><link rel="stylesheet" href="/css/mine.css"><meta name="generator" content="Hexo 7.3.0"></head><body><div id="web_bg"></div><div id="sidebar"><div id="menu-mask"></div><div id="sidebar-menus"><div class="avatar-img is-center"><img src="/img/avator.jpg" onerror="onerror=null;src='/img/friend_404.gif'" alt="avatar"/></div><div class="sidebar-site-data site-data is-center"><a href="/archives/"><div class="headline">Articles</div><div class="length-num">30</div></a><a href="/tags/"><div class="headline">Tags</div><div class="length-num">22</div></a><a href="/categories/"><div class="headline">Categories</div><div class="length-num">2</div></a></div><hr class="custom-hr"/><div class="menus_items"><div class="menus_item"><a class="site-page" href="/"><i class="fa-fw iconfont icon-zhuye"></i><span> 首页</span></a></div><div class="menus_item"><a class="site-page" href="/archives/"><i class="fa-fw iconfont icon-archive-solid"></i><span> 归档</span></a></div><div class="menus_item"><a class="site-page group" href="javascript:void(0);"><i class="fa-fw iconfont icon-bagua2"></i><span> 修仙日记</span><i class="fas fa-chevron-down"></i></a><ul class="menus_item_child"><li><a class="site-page child" href="/categories/%E7%8E%84%E9%97%A8%E4%BA%94%E6%9C%AF"><i class="fa-fw iconfont icon-shen"></i><span> 玄门五术</span></a></li><li><a class="site-page child" href="/categories/%E9%81%93%E5%AE%B6%E7%BB%8F%E5%85%B8"><i class="fa-fw iconfont icon-ti"></i><span> 道家经典</span></a></li></ul></div></div></div></div><div class="post" id="body-wrap"><header class="post-bg" id="page-header" style="background-image: url('/img/2.png')"><nav id="nav"><span id="blog-info"><a href="/" title="Lixiney's Blog"><span class="site-name">Lixiney's Blog</span></a></span><div id="menus"><div class="menus_items"><div class="menus_item"><a class="site-page" href="/"><i class="fa-fw iconfont icon-zhuye"></i><span> 首页</span></a></div><div class="menus_item"><a class="site-page" href="/archives/"><i class="fa-fw iconfont icon-archive-solid"></i><span> 归档</span></a></div><div class="menus_item"><a class="site-page group" href="javascript:void(0);"><i class="fa-fw iconfont icon-bagua2"></i><span> 修仙日记</span><i class="fas fa-chevron-down"></i></a><ul class="menus_item_child"><li><a class="site-page child" href="/categories/%E7%8E%84%E9%97%A8%E4%BA%94%E6%9C%AF"><i class="fa-fw iconfont icon-shen"></i><span> 玄门五术</span></a></li><li><a class="site-page child" href="/categories/%E9%81%93%E5%AE%B6%E7%BB%8F%E5%85%B8"><i class="fa-fw iconfont icon-ti"></i><span> 道家经典</span></a></li></ul></div></div><div id="toggle-menu"><a class="site-page" href="javascript:void(0);"><i class="fas fa-bars fa-fw"></i></a></div></div></nav><div id="post-info"><h1 class="post-title">太乙金华宗旨「上」</h1><div id="post-meta"><div class="meta-firstline"><span class="post-meta-date"><i class="far fa-calendar-alt fa-fw post-meta-icon"></i><span class="post-meta-label">Created</span><time class="post-meta-date-created" datetime="2024-09-02T13:16:25.000Z" title="Created 2024-09-02 21:16:25">2024-09-02</time><span class="post-meta-separator">|</span><i class="fas fa-history fa-fw post-meta-icon"></i><span class="post-meta-label">Updated</span><time class="post-meta-date-updated" datetime="2024-09-03T10:22:28.000Z" title="Updated 2024-09-03 18:22:28">2024-09-03</time></span></div><div class="meta-secondline"><span class="post-meta-separator">|</span><span class="post-meta-pv-cv" id="" data-flag-title="太乙金华宗旨「上」"><i class="far fa-eye fa-fw post-meta-icon"></i><span class="post-meta-label">Post Views:</span><span id="busuanzi_value_page_pv"><i class="fa-solid fa-spinner fa-spin"></i></span></span></div></div></div></header><main class="layout" id="content-inner"><div id="post"><article class="post-content" id="article-container"><h1 id="第一章–天心"><a href="#第一章–天心" class="headerlink" title="第一章–天心"></a>第一章–天心</h1><p>　　自然曰道，道无名相，一性而已，一元神而已。性命不可见，寄之天光，天光不可见，寄之两目。古来仙真，口口相传，传一得一。自太上见化，东华递传某，以及南北两宗，全真可为极盛，盛者盛其徒众，衰者衰于心传，以至今曰，滥泛极矣！凌替极矣！极则返，故蒙净明许祖，垂慈普度，特立教外别传之旨，接引上根。闻者千劫难逢，受者一时法会，皆当仰体许祖苦心，必于人伦曰用间，立定脚跟，方可修真悟性。我今叨为度师，先以太乙金华宗旨发明，然后细为开说，太乙者，无上之谓。丹诀总假有为而臻无为，非一超直入之旨。所传宗旨，直提性功，不落第二法门，所以为妙。金华即光也，光是何色？取象於金华，亦秘一光字在内，是先天太乙之真气，水乡铅只一位者此也。回光之功，全用逆法，注想天心，天心居日月中。《黄庭经》云：“寸田尺宅可治生，尺宅面也，面上寸田，非天心而何？方寸中具有郁罗肖台之胜，玉京丹阙之奇，乃至虚至灵之神所住。”儒曰：“虚中”；释曰：“灵台”；道曰：“祖土”；曰“黄庭”、曰“玄关”、曰“先天窍”。盖天心犹宅舍一般，光乃主人翁也。故一回光，周身之气皆上朝，如圣王定都立极，执玉帛者万国；又如主人精明，奴婢自然奉命，各司其事。诸子只去回光，便是无上妙诵。光易动而难定，回之既久，此光凝结，即是自然法身，而凝神于九霄之上矣。《心印经》所谓“默朝飞升”者，此也。</p>
<p>　　宗旨行去，别无求进之法，在纯想于此。《楞严经》云：“纯想即飞，必生天上，天非苍苍之天，即生身于乾宫是也。久之，自然身外有身。”</p>
<p>　　金华即金丹，神明变化，各师于心，此种妙诀，虽不差毫末，然而甚活，全要聪明，又须沉静，非极聪明人行不得，非极沉静人守不得。</p>
<h1 id="第二章–元神、识神"><a href="#第二章–元神、识神" class="headerlink" title="第二章–元神、识神"></a>第二章–元神、识神</h1><p>　　天地视人如蜉蝣，大道视天地亦泡影。惟元神真性，则超元会而上之，其精气则随天地而败坏矣。然有元神在，即无极也，生天生地，皆由此矣。学人但能守护元神，则超生阴阳外，不在三界中。此见性方可，所谓本来面目也。凡人投胎时，元神居方寸，而识神则居下心。下面血肉心，形如大桃。有肺以覆翼之，肝以佐之，大小肠承之。假如一日不食，心上便大不自在。以致闻惊则跳，闻怒则闷，见死亡则悲，见美色则眩，头上何尝微微有些儿动？（问方寸不能动乎?）方寸中之真意，如何能动？到动时，便不妙，然亦最妙。凡人死时方动，此为不妙。最妙者，光已凝结为法身，渐渐灵通欲动矣。此千古不传之秘也。下识心，如强藩悍将，欺天君孤立，便遥执纪纲，久之太阿倒置矣。今拟光照元宫，如英明主有伊周佐之，日日回光，如左右臣工尽心辅弼。内政既肃，自然一切奸邪，无不倒戈乞命矣。</p>
<p>　　丹道以精水、神火、意土三者，为无上之宝。精水云何?乃先天真一之气，神火即光也，意土即中宫天心也。以神火为用，意土为体，精水为基。凡人以意生身，身不止七尺者为身也。盖身有魄焉，魄附识而用，识依魄而生。魄阴也，识之体也。识不断，则生生世世，魄之变形易舍无已也。惟有魂者，神之所藏也。魂昼寓于目，夜舍于肝。寓目而视，舍肝而梦。梦者，神游也。九天九地，刹那历遍，觉则冥冥焉。拘于形也，即拘于魄也。故回光即所以炼魂，即所以保神，即所以制魄，即所以断识。古人出世法，炼尽阴滓，以返纯乾，不过消魄全魂耳。回光者，消阴制魄之诀也。无返乾之功，只有回光之诀。光即乾也，回之即返之也。只守此法，自然精足，神火发生，意土凝定，而圣胎可结矣。蜣螂转丸，而丸中生白，神注之纯功也。粪丸中尚可生胎离壳，而吾天心休息处，注神于此，安得不生身乎？</p>
<p>　　一灵真性，既落乾宫，便分魂魄。魂在天心，阳也，轻清之气也，此自太虚得来，与元始同形。魄，阴也，沉浊之气也，附于有形之凡体。魂好生，魄望死。一切好色动气，皆魄之所为，即识神也。死后享血食，活则大苦，阴返阴也，以类聚也。学人炼尽阴魄，即为纯阳。</p>
<h1 id="第三章–回光守中"><a href="#第三章–回光守中" class="headerlink" title="第三章–回光守中"></a>第三章–回光守中</h1><p>　　回光之名何昉乎？昉之自文始真人也（即关尹子）。回光，则天地阴阳之气无不凝。所谓精思者此也，纯气者此也，纯想者此也。初行之诀，是有中似无。久之功成，身外有身，乃无中生有。百日专功，光才真，方为神火。百日后，光自然聚。一点真阳，忽生黍珠，如夫妇交合有胎，便当静以待之。光之回，即火候也。</p>
<p>　　夫元化之中，有阳光为主宰。有形者为日，在人为目。走漏神识，莫此甚顺。故金华之道，全用逆法。回光者，非回一身之精华，直回造化之真气。非止一时之妄想，直空千劫之轮回。故一息当一年，人间时刻也；一息当百年，九途长夜也。凡人自哬的一声之后，逐境顺生，至老未尝逆视。阳气衰灭，便是九幽之界。故《楞严经》云：“纯想即飞，纯情即堕”。学人想少情多，沉沦下道。惟谛观息静，便成正觉，用逆法也。《阴符经》云：“机在目”，《黄帝素问》云：“人身精华，皆上注于空窍”，是也。得此一节，长生者在兹，超升者亦在兹矣。此贯彻三教工夫也。</p>
<p>　　光不在身中，亦不在身外。山河大地，日月照临，无非此光，故不独在身中。聪明智慧，一切运转，亦无非此光，所以亦不在身外。天地之光华，布满大千。一身之光华，亦自漫天盖地。所以一回光，天地山河，一切皆回矣。人之精华，上注于目，此人身之大关键也。子辈思之：一日不静坐，此光流转，何所底止？若一刻能静坐，万劫千生，从此了彻。万法归于静，真不可思议！此妙谛也。然工夫下手，由浅入深，由粗入细，总以不间断为妙。工夫始终则一，但其间冷暖自知。要归于天空海阔，万法如如，方为得手。</p>
<p>　　圣圣相传，不离返照。孔云“知止”，释号“观心”，老云“内观”，皆此法也。但返照二字，人人能言，不能得手，未识二字之义耳。返者，自知觉之心，返乎形神末兆之初，即吾六尺之中，返求个天地末生之体。今人但一二时闲坐，反顾其私，便云返照，安得到头？</p>
<p>　　佛道二祖，教人看鼻尖者，非谓着念于鼻端也，亦非谓眼观鼻端，而念又注中黄也。眼之所至，心亦至焉；心之所至，气亦至焉。何能一上而一下也？又何能忽上而忽下也？此皆认指为月。毕竟如何？曰，鼻端二字最妙，只是借鼻以为眼之准耳。初不在鼻上，盖以太开眼，则视远，而不见鼻矣；太闭眼，则眼合，亦不见鼻矣。太开，失之外走，易于散乱；太闭，失之内驰，易于昏沉。惟垂帘得中，恰好望见鼻端，故取以为准。只是垂帘恰好去处，彼光自然透入，不劳尔注射与不注射也。看鼻端，只于最初入静处，举眼一视，定个准则，便放下。如泥水匠人用线一般，彼只起手一挂，便依了做去，不只管把线看也。</p>
<p>　　止观是佛法，原不秘的。以两目谛观鼻端，正身安坐，系心缘中。道言中黄，佛言缘中，一也。不必言头中，初学但于两目中间，齐平处系念便了。光是活泼泼的东西，系念眼之齐平处，光自然透入，不必着一念于中黄也。此数语，已括尽要旨。其余入静出静前后，以《小止观》书，印证可也。</p>
<p>　　缘中二字妙极。中无不在，遍大千皆在里许。聊指造化之机，缘此入门耳。缘此为端倪，非有定着也。此二字之义，活甚妙甚。</p>
<p>　　止观二字，原离不得，即定慧也。以后凡念起时，不要仍旧兀坐，当究此念在何处，从何起，从何灭，反复推究，了不可得，即见此念起处也。不要又讨过起处，所谓觅心了不可得，吾与汝安心竟。此是正观，反此者，名为邪观。如是不可得已。即仍旧绵绵去，止而继之以观，观而继之以止，是定慧双修法，此为回光。回者，止也；光者，观也。止而不观，名为有回而无光；观而不止，名为有光而无回。志之。</p>
<h1 id="第四章–回光调息"><a href="#第四章–回光调息" class="headerlink" title="第四章–回光调息"></a>第四章–回光调息</h1><p>　　宗旨只要纯心行去，不求验而验自至。大约初机病痛，昏沉散乱，二种尽之。却此机窍，无过寄心于息。息者，自心也，自心为息。心一动，而即有气，气本心之所化也。吾人动念至速，霎顷起一妄念，即一呼吸应之。故内呼吸与外呼吸，如声响之相应。一日有几万息，即有几万妄念。神明漏尽，如木槁灰死矣。然则欲无念乎？不能无念也。欲无息乎？不能无息也。莫若即其病而为药，则心息相依是已。</p>
<p>　　故回光必兼之调息，此法全用耳光。一是目光，一是耳光。目光者，外日月交光也；耳光者，内日月交精也。然精即光之凝定处，同出而异名也，故聪明总一灵光而已。坐时用目垂帘后，定个准则，便放下。然竟放，又恐不能，即存心于听息。息之出入，不可使耳闻。听惟听其无声，一有声，即粗浮而不入细。当耐心，轻轻微微，愈放愈微，愈微愈静，久之，忽然微者遽断，此则真息现前，而心体可识矣。盖心细则息细，心一则动气也。息细则心细，气一则动心也。定心必先之养气者，亦以心无处入手，故缘气为之端倪，所谓纯气之守也。</p>
<p>　　子辈不明动字，动者，以线索牵动言，即掣之别名也。既可以奔驰使之动，独不可以纯静使之宁乎？此大圣人，视心气之交，而善立方便，以惠后人也。丹书云：“鸡能抱卵心常听”，此要妙诀也。盖鸡之所以能生卵者，以暖气也。暖气止能暖其壳，不能入其中，则以心引气入。其听也，一心注焉，心入则气入，得暖气而生矣。故母鸡虽有时出外，而常作侧耳势，其神之所注，未尝少间，即暖气亦昼夜无间，而神活矣。神活者，由其心之先死也。人能死心，元神即活。死心非枯槁之谓，乃专一不二之谓也。佛云：“置心一处，无事不办。”心易走，即以气纯之；气易粗，即以心细之。如此而心焉有不定者乎？</p>
<p>　　大约昏沉、散乱二病，只要静功日日无间，自有大休歇处。若不静坐时，虽有散乱，亦不自知。既知散乱，即是却散乱之机也。昏沉而不知，与昏沉而知，相去奚啻千里！不知之昏沉，真昏沉也。知之昏沉，非全昏沉也，清明在是矣。</p>
<p>　　散乱者，神驰也；昏沉者，神未清也。散乱易治，而昏沉难医。譬之病焉，有痛有痒者，药之可也，昏沉则麻木不仁之症也。散者可以收之，乱者可以整之。若昏沉，则蠢蠢焉，冥冥焉。散乱尚有方所，至昏沉，全是魄用事也。散乱尚有魂在，至昏沉，则纯阴为主矣。</p>
<p>　　静坐时欲睡去，便是昏沉。却昏沉，只在调息。息即口鼻出入之息，虽非真息，而真息之出入，亦于此寄焉。凡坐须要静心纯气，心何以静？用在息上。息之出入，惟心自知，不可使耳闻。不闻则细，细则清；闻则粗，粗则浊。浊则昏沉而欲睡，自然之理也。虽然，心用在息上，又要善会，亦是不用之用，只要微微照听可耳。</p>
<p>　　此句有微义。何谓照?即眼光自照，目惟内视而不外视。不外视而惺然者，即内视也，非实有内视。何谓听?即耳光自听，耳惟内听而不外听。不外听而惺然者，即内听也，非实有内听。听者，听其无声；视者，视其无形。目不外视，耳不外听，则闭而欲内驰。惟内视内听，则既不外走，又不内驰，而中不昏沉矣。此即日月交精交光者也。昏沉欲睡，即起散步，神清再坐。清晨有暇，坐一柱香为妙。过午人事多扰，易落昏沉。然亦不必限定一柱香，只要诸缘放下，静坐片时，久久便有入头，不落昏睡矣。</p>
<h1 id="第五章–回光差谬"><a href="#第五章–回光差谬" class="headerlink" title="第五章–回光差谬"></a>第五章–回光差谬</h1><p>　　诸子工夫，渐渐纯熟。然枯木岩前错落多，正要细细开示。此中消息，身到方知。吾今则可以言矣。吾宗与禅学不同，有一步一步证验。请先言其差别处，然后再言证验。宗旨将行之际，预作方便，勿多用心，放教活泼泼地，令气和心适，然后入静。</p>
<p>　　静时正要得机得窍，不可坐在无事甲里（所谓无记空也）。万缘放下之中，惺惺自若也；又不可着意承当。凡太认真，即易有此。非言不宜认真，但真消息，在若存若亡之间，以有意无意得之可也。惺惺不昧之中，放下自若也；又不可堕于蕴界。</p>
<p>　　所谓蕴界者，乃五阴魔用事。如一般入定，而槁木死灰之意多，大地阳春之意少。此则落于阴界，其气冷，其息沉，且有许多寒衰景象，久之便堕木石。又不可随于万缘，如一入静，而无端众绪忽至，欲却之不能，随之反觉顺适，此名主为奴役，久之落于色欲界。上者生天，下者生狸奴中，若狐仙是也。彼在名山中，亦自受用风月花果，琪树瑶草。三五百年受用去，多至数千岁，然报尽还生诸趣中。</p>
<p>　　此数者，皆差路也。差路既知，然后可求证验。</p>
<h1 id="第六章–回光证验"><a href="#第六章–回光证验" class="headerlink" title="第六章–回光证验"></a>第六章–回光证验</h1><p>　　证验亦多，不可以小根小器承当，必思度尽众生。不可以轻心慢心承当，必须清事斯语。</p>
<p>　　静中绵绵无间，神情悦豫，如醉如浴。此为遍体阳和，金华乍吐也。既而万类俱寂，皓月中天，觉大地俱是光明境界。此为心体开明，金华正放也。既而遍体充实，不畏风霜，人当之兴味索然者，我遇之精神更旺。黄金起屋，白玉为台；世间腐朽之物，我以真气呵之立生；红血为乳，七尺肉团，无非金宝。此则金华大凝也。</p>
<p>　　第一段，是应《观无量寿经》云：“日落大水，行树法象。”日落者，从混沌立基，无极也。上善若水，清而无暇。此即太极主宰，出震之帝也。震为木，故以行树象焉。七重行树，七窍光明也。（西北乾方，移一位为坎，日落大水，乾坎之象也。坎为子方，冬至雷在地中，隐隐隆隆，至震而阳出地上矣，行树之象也。余可类推矣。）</p>
<p>　　第二段，即肇基于此：大地为冰；琉璃宝地，光明渐渐凝矣；所以有莲台，而继之佛现也。金性即现，非佛而何？佛者，大觉金仙也。此大段证验耳。</p>
<p>　　现在可考证者有三：一则坐去，神入谷中，闻人说话，如隔里许，一一明了；而声入皆如谷中答响，未尝不闻；我未尝一闻。此为神在谷中，随时可以自验。</p>
<p>　　一则静中，目光腾腾，满前皆白，如在云中；开眼觅身，无从觅视。此为虚室生白，内外通明，吉祥止止也。</p>
<p>　　一则静中，肉身氤氲，如绵如玉；坐中若留不住，而腾腾上浮。此为神归顶天，久之，上升可以立待。</p>
<p>　　此三者，皆现在可验者也。然亦说不尽的，随人根器，各现殊胜。如《摩诃止观》中所云：“善根发相是也。”此事如人饮水，冷暖自知。须自己信得过方真。</p>
<p>　　先天一气，即在现前。证验中自讨，一气若得，丹亦立成。此一粒真黍珠也。一粒复一粒，从微而至着。有时时之先天，一粒是也；有统体之先天，一粒乃至无量是也。一粒有一粒之力量，此要自家愿大，为第一义。</p>
<h1 id="第七章–回光活法"><a href="#第七章–回光活法" class="headerlink" title="第七章–回光活法"></a>第七章–回光活法</h1><p>　　回光循循然行去，不要废弃正业。古人云：“事来要应过，物来要识过。”子以正念治事，即光不为物转。当境即回，此时时无相之回光也。</p>
<p>　　日用间，能刻刻随事返照，不着一毫人我相，便是随地回光。此第一妙用。清晨，能遣尽诸缘，静坐一、二时，最妙。凡应事接物，只用返照法，便无一刻间断。如此行之，三月、两月，天上诸真，必来印证矣。</p>
</article><div class="post-copyright"><div class="post-copyright__author"><span class="post-copyright-meta"><i class="fas fa-circle-user fa-fw"></i>Author: </span><span class="post-copyright-info"><a href="http://blog.lixey.top">Lixiney</a></span></div><div class="post-copyright__type"><span class="post-copyright-meta"><i class="fas fa-square-arrow-up-right fa-fw"></i>Link: </span><span class="post-copyright-info"><a href="http://blog.lixey.top/2024/09/02/%E5%A4%AA%E4%B9%99%E9%87%91%E5%8D%8E%E5%AE%97%E6%97%A8%E3%80%8C%E4%B8%8A%E3%80%8D/">http://blog.lixey.top/2024/09/02/%E5%A4%AA%E4%B9%99%E9%87%91%E5%8D%8E%E5%AE%97%E6%97%A8%E3%80%8C%E4%B8%8A%E3%80%8D/</a></span></div><div class="post-copyright__notice"><span class="post-copyright-meta"><i class="fas fa-circle-exclamation fa-fw"></i>Copyright Notice: </span><span class="post-copyright-info">All articles in this blog are licensed under <a target="_blank" rel="noopener" href="https://creativecommons.org/licenses/by-nc-sa/4.0/">CC BY-NC-SA 4.0</a> unless stating additionally.</span></div></div><div class="tag_share"><div class="post_share"><div class="social-share" data-image="/img/2.png" data-sites="facebook,twitter,wechat,weibo,qq"></div><link rel="stylesheet" href="https://cdn.jsdelivr.net/npm/butterfly-extsrc@1.1.3/sharejs/dist/css/share.min.css" media="print" onload="this.media='all'"><script src="https://cdn.jsdelivr.net/npm/butterfly-extsrc@1.1.3/sharejs/dist/js/social-share.min.js" defer></script></div></div><nav class="pagination-post" id="pagination"><div class="prev-post pull-left"><a href="/2024/09/02/%E5%A4%AA%E4%B9%99%E9%87%91%E5%8D%8E%E5%AE%97%E6%97%A8%E3%80%8C%E4%B8%8B%E3%80%8D/" title="太乙金华宗旨「下」"><img class="cover" src="/img/5.jpg" onerror="onerror=null;src='/img/404.jpg'" alt="cover of previous post"><div class="pagination-info"><div class="label">Previous</div><div class="prev_info">太乙金华宗旨「下」</div></div></a></div><div class="next-post pull-right"><a href="/2024/09/02/%E9%BB%84%E5%B8%9D%E5%86%85%E7%BB%8F%E3%80%8C%E4%B8%80%E3%80%8D/" title="黄帝内经「一」"><img class="cover" src="/img/6.png" onerror="onerror=null;src='/img/404.jpg'" alt="cover of next post"><div class="pagination-info"><div class="label">Next</div><div class="next_info">黄帝内经「一」</div></div></a></div></nav><div class="relatedPosts"><div class="headline"><i class="fas fa-thumbs-up fa-fw"></i><span>Related Articles</span></div><div class="relatedPosts-list"><div><a href="/2024/09/02/%E5%85%AB%E5%A4%A7%E7%A5%9E%E5%92%92/" title="八大神咒"><img class="cover" src="/img/3.jpg" alt="cover"><div class="content is-center"><div class="date"><i class="far fa-calendar-alt fa-fw"></i> 2024-09-02</div><div class="title">八大神咒</div></div></a></div><div><a href="/2024/09/02/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E7%BB%8F/" title="太上老君说常清静经"><img class="cover" src="/img/25.png" alt="cover"><div class="content is-center"><div class="date"><i class="far fa-calendar-alt fa-fw"></i> 2024-09-02</div><div class="title">太上老君说常清静经</div></div></a></div><div><a href="/2024/09/02/%E5%A4%AA%E4%B9%99%E9%87%91%E5%8D%8E%E5%AE%97%E6%97%A8%E3%80%8C%E4%B8%8B%E3%80%8D/" title="太乙金华宗旨「下」"><img class="cover" src="/img/5.jpg" alt="cover"><div class="content is-center"><div class="date"><i class="far fa-calendar-alt fa-fw"></i> 2024-09-02</div><div class="title">太乙金华宗旨「下」</div></div></a></div><div><a href="/2024/09/02/%E5%A4%AA%E6%B8%85%E5%85%83%E9%81%93%E7%9C%9F%E7%BB%8F/" title="太清元道真经"><img class="cover" src="/img/28.png" alt="cover"><div class="content is-center"><div class="date"><i class="far fa-calendar-alt fa-fw"></i> 2024-09-02</div><div class="title">太清元道真经</div></div></a></div><div><a href="/2024/09/02/%E7%9A%87%E5%B8%9D%E9%98%B4%E7%AC%A6%E7%BB%8F/" title="皇帝阴符经"><img class="cover" src="/img/7.png" alt="cover"><div class="content is-center"><div class="date"><i class="far fa-calendar-alt fa-fw"></i> 2024-09-02</div><div class="title">皇帝阴符经</div></div></a></div></div></div></div><div class="aside-content" id="aside-content"><div class="card-widget card-info"><div class="is-center"><div class="avatar-img"><img src="/img/avator.jpg" onerror="this.onerror=null;this.src='/img/friend_404.gif'" alt="avatar"/></div><div class="author-info__name">Lixiney</div><div class="author-info__description"></div></div><div class="card-info-data site-data is-center"><a href="/archives/"><div class="headline">Articles</div><div class="length-num">30</div></a><a href="/tags/"><div class="headline">Tags</div><div class="length-num">22</div></a><a href="/categories/"><div class="headline">Categories</div><div class="length-num">2</div></a></div><a id="card-info-btn" target="_blank" rel="noopener" href="https://github.com/Lixiney"><i class="fab fa-github"></i><span>Follow Me</span></a></div><div class="card-widget card-announcement"><div class="item-headline"><i class="fas fa-bullhorn fa-shake"></i><span>Announcement</span></div><div class="announcement_content">This is my Blog</div></div><div class="sticky_layout"><div class="card-widget" id="card-toc"><div class="item-headline"><i class="fas fa-stream"></i><span>Contents</span><span class="toc-percentage"></span></div><div class="toc-content"><ol class="toc"><li class="toc-item toc-level-1"><a class="toc-link" href="#%E7%AC%AC%E4%B8%80%E7%AB%A0%E2%80%93%E5%A4%A9%E5%BF%83"><span class="toc-number">1.</span> <span class="toc-text">第一章–天心</span></a></li><li class="toc-item toc-level-1"><a class="toc-link" href="#%E7%AC%AC%E4%BA%8C%E7%AB%A0%E2%80%93%E5%85%83%E7%A5%9E%E3%80%81%E8%AF%86%E7%A5%9E"><span class="toc-number">2.</span> <span class="toc-text">第二章–元神、识神</span></a></li><li class="toc-item toc-level-1"><a class="toc-link" href="#%E7%AC%AC%E4%B8%89%E7%AB%A0%E2%80%93%E5%9B%9E%E5%85%89%E5%AE%88%E4%B8%AD"><span class="toc-number">3.</span> <span class="toc-text">第三章–回光守中</span></a></li><li class="toc-item toc-level-1"><a class="toc-link" href="#%E7%AC%AC%E5%9B%9B%E7%AB%A0%E2%80%93%E5%9B%9E%E5%85%89%E8%B0%83%E6%81%AF"><span class="toc-number">4.</span> <span class="toc-text">第四章–回光调息</span></a></li><li class="toc-item toc-level-1"><a class="toc-link" href="#%E7%AC%AC%E4%BA%94%E7%AB%A0%E2%80%93%E5%9B%9E%E5%85%89%E5%B7%AE%E8%B0%AC"><span class="toc-number">5.</span> <span class="toc-text">第五章–回光差谬</span></a></li><li class="toc-item toc-level-1"><a class="toc-link" href="#%E7%AC%AC%E5%85%AD%E7%AB%A0%E2%80%93%E5%9B%9E%E5%85%89%E8%AF%81%E9%AA%8C"><span class="toc-number">6.</span> <span class="toc-text">第六章–回光证验</span></a></li><li class="toc-item toc-level-1"><a class="toc-link" href="#%E7%AC%AC%E4%B8%83%E7%AB%A0%E2%80%93%E5%9B%9E%E5%85%89%E6%B4%BB%E6%B3%95"><span class="toc-number">7.</span> <span class="toc-text">第七章–回光活法</span></a></li></ol></div></div><div class="card-widget card-recent-post"><div class="item-headline"><i class="fas fa-history"></i><span>Recent Post</span></div><div class="aside-list"><div class="aside-list-item"><a class="thumbnail" href="/2024/09/23/PHP%E4%BB%A3%E7%A0%81%E5%AE%A1%E8%AE%A1-%E5%BA%8F%E5%88%97%E5%8C%96%E4%B8%8E%E5%8F%8D%E5%BA%8F%E5%88%97%E5%8C%96/" title="PHP代码审计-序列化与反序列化"><img src="/img/20.png" onerror="this.onerror=null;this.src='/img/404.jpg'" alt="PHP代码审计-序列化与反序列化"/></a><div class="content"><a class="title" href="/2024/09/23/PHP%E4%BB%A3%E7%A0%81%E5%AE%A1%E8%AE%A1-%E5%BA%8F%E5%88%97%E5%8C%96%E4%B8%8E%E5%8F%8D%E5%BA%8F%E5%88%97%E5%8C%96/" title="PHP代码审计-序列化与反序列化">PHP代码审计-序列化与反序列化</a><time datetime="2024-09-23T02:04:22.000Z" title="Created 2024-09-23 10:04:22">2024-09-23</time></div></div><div class="aside-list-item"><a class="thumbnail" href="/2024/09/09/%E5%90%8E%E7%AB%AF%E5%BC%80%E5%8F%91-Session%E9%AA%8C%E8%AF%81/" title="后端开发-Session验证"><img src="/img/25.png" onerror="this.onerror=null;this.src='/img/404.jpg'" alt="后端开发-Session验证"/></a><div class="content"><a class="title" href="/2024/09/09/%E5%90%8E%E7%AB%AF%E5%BC%80%E5%8F%91-Session%E9%AA%8C%E8%AF%81/" title="后端开发-Session验证">后端开发-Session验证</a><time datetime="2024-09-09T01:40:36.000Z" title="Created 2024-09-09 09:40:36">2024-09-09</time></div></div><div class="aside-list-item"><a class="thumbnail" href="/2024/09/09/%E5%85%A8%E6%A0%88%E5%BC%80%E5%8F%91-Cookie%E9%AA%8C%E8%AF%81/" title="全栈开发-Cookie验证"><img src="/img/6.png" onerror="this.onerror=null;this.src='/img/404.jpg'" alt="全栈开发-Cookie验证"/></a><div class="content"><a class="title" href="/2024/09/09/%E5%85%A8%E6%A0%88%E5%BC%80%E5%8F%91-Cookie%E9%AA%8C%E8%AF%81/" title="全栈开发-Cookie验证">全栈开发-Cookie验证</a><time datetime="2024-09-09T01:40:28.000Z" title="Created 2024-09-09 09:40:28">2024-09-09</time></div></div><div class="aside-list-item"><a class="thumbnail" href="/2024/09/09/%E5%89%8D%E5%90%8E%E7%AB%AF%E5%88%86%E7%A6%BB%E5%BC%80%E5%8F%91-JWT%E9%AA%8C%E8%AF%81/" title="前后端分离开发-JWT验证"><img src="/img/14.png" onerror="this.onerror=null;this.src='/img/404.jpg'" alt="前后端分离开发-JWT验证"/></a><div class="content"><a class="title" href="/2024/09/09/%E5%89%8D%E5%90%8E%E7%AB%AF%E5%88%86%E7%A6%BB%E5%BC%80%E5%8F%91-JWT%E9%AA%8C%E8%AF%81/" title="前后端分离开发-JWT验证">前后端分离开发-JWT验证</a><time datetime="2024-09-09T01:33:18.000Z" title="Created 2024-09-09 09:33:18">2024-09-09</time></div></div><div class="aside-list-item"><a class="thumbnail" href="/2024/09/04/%E7%BD%91%E5%AE%89%E9%98%9F%E5%A4%A7%E7%BA%B2/" title="网安队大纲"><img src="/img/22.jpg" onerror="this.onerror=null;this.src='/img/404.jpg'" alt="网安队大纲"/></a><div class="content"><a class="title" href="/2024/09/04/%E7%BD%91%E5%AE%89%E9%98%9F%E5%A4%A7%E7%BA%B2/" title="网安队大纲">网安队大纲</a><time datetime="2024-09-04T10:23:57.000Z" title="Created 2024-09-04 18:23:57">2024-09-04</time></div></div></div></div></div></div></main><footer id="footer"><div id="footer-wrap"><div class="copyright">&copy;2020 - 2024 By Lixiney</div><div class="framework-info"><span>Framework </span><a target="_blank" rel="noopener" href="https://hexo.io">Hexo</a><span class="footer-separator">|</span><span>Theme </span><a target="_blank" rel="noopener" href="https://github.com/jerryc127/hexo-theme-butterfly">Butterfly</a></div></div></footer></div><div id="rightside"><div id="rightside-config-hide"><button id="readmode" type="button" title="Read Mode"><i class="fas fa-book-open"></i></button><button id="darkmode" type="button" title="Toggle Between Light And Dark Mode"><i class="fas fa-adjust"></i></button><button id="hide-aside-btn" type="button" title="Toggle between Single-column and Double-column"><i class="fas fa-arrows-alt-h"></i></button></div><div id="rightside-config-show"><button id="rightside-config" type="button" title="Setting"><i class="fas fa-cog fa-spin"></i></button><button class="close" id="mobile-toc-button" type="button" title="Table Of Contents"><i class="fas fa-list-ul"></i></button><button id="go-up" type="button" title="Back To Top"><span class="scroll-percent"></span><i class="fas fa-arrow-up"></i></button></div></div><div><script src="/js/utils.js?v=4.13.0"></script><script src="/js/main.js?v=4.13.0"></script><script src="https://cdn.jsdelivr.net/npm/@fancyapps/ui@5.0.33/dist/fancybox/fancybox.umd.min.js"></script><div class="js-pjax"></div><script src="/js/sakuraPlus.js"></script><script async data-pjax src="//busuanzi.ibruce.info/busuanzi/2.3/busuanzi.pure.mini.js"></script></div><script async>window.onload=function(){var a=document.createElement('script'),b=document.getElementsByTagName('script')[0];a.type='text/javascript',a.async=!0,a.src='/sw-register.js?v='+Date.now(),b.parentNode.insertBefore(a,b)};</script></body></html>